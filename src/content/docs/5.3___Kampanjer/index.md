---
title: Kampanjhantering
categories: ['last']
---

## Skapa kampanjer

Specialerbjudanden är viktiga för alla e-handlare. Det är både ett verktyg för att belöna befintliga kunder och för att locka nya kunder, eller för att väcka kunder vars inköp har börjat dala. Kampanjer i Enova kan utformas på en mängd olika sätt. Gemensamt för alla sorters kampanjer är att de har villkor som måste uppfyllas, som resulterar i en belöning i form av en rabatt eller produkter som slängs med på köpet. Villkor och incitament kombineras fritt i Enova, vilket innebär att du som administratör har fritt spelrum när det kommer till hur du vill utforma din kampanj. Nedan går vi igenom villkor och incitament och avslutningsvis demonstrerar vi med video hur man skapar några olika kampanjer.

#### Villkor

Ett villkor är något som behöver uppfyllas innan kunden får en belöning. Som administratör kan du välja mellan fyra sorter av villkor:

    1. Köp för en specifik summa för att uppfylla villkoret.
        Ex: Köp för minst 500kr -> få en belöning.
    2. Köp en specifik produkt för att uppfylla villkoret.
        Ex: Köp den här vägglampan -> få en belöning.
    3. Köp produkter från en produktkategori för en specifik summa för att uppfylla villkoret.
        Ex: Köp Vägglampor för minst 500kr -> få en belöning.
    4. Köp ett specifikt antal produkter från en produktkategori för att uppfylla villkoret.
        Ex: Köp 3 vägglampor -> få en belöning.

#### Incitament

För att få kunderna att uppfylla villkor behövs incitament. I Enova finns sju olika incitament att välja mellan:

    1. Rabatt i procent eller kronor på ordersumman.
        Ex: Uppfyll villkor -> få 50kr rabatt på ordersumman.
    2. Fri frakt.
        Ex: Uppfyll villkor -> få fri frakt på ordern.
    3. Fri produkt i varukorgen.
        Ex: Uppfyll villkor -> få X produkter i varukorgen gratis.
    4. Fri specifik produkt
        Ex: Uppfyll villkor -> få en specifik produkt på köpet
    5. Rabatt på en specifik produkt.
        Ex: Uppfyll villkor -> få rabatt på en specifik produkt.
    6. Fast pris.
        Ex: Uppfyll villkor -> få ett fast pris på hela varukorgen.
    7. Rabatt på produkter från specifik produktkategori.
        Ex: Uppfyll villkor -> få rabatt i procent på produkter från en produktkategori.

Vi tänker nu skapa 4 olika exempelkampanjer i Enova. En för varje villkor i systemet. Först döper vi kampanjen och bestämmer under vilket tidsspann den ska gälla. Därefter bestämmer vi hur många gånger kampanjen kan användas per kund, per order och totalt av alla kunder. Här bestämmer vi även vad kampanjkoden ska vara. D.vs. den text kunden måste knappa in i kassan för att få tillgång till kampanjen. Vi kan exempelvis bestämma att varje kund får använda kampanjen högst 2 gånger. Kampanjen kan endast användas en gång per order. Och att kampanjen totalt kan användas 25 gånger av alla kunder innan den slutar gälla. Vi bestämmer också om kunden måste skriva in en Promo Code för att få access till kampanjen. Sedan väljer vi Condition som är vårt villkor och därefter Result som är vårt incitament. Avslutningsvis kopplar vi kampanjen till kundgruppen Vipkunder, som vi skapade tidigare. Om du har missat eller av någon annan anledning inte kollat på hur vi lägger till kundgruppen vipkunder så kan du kolla in hur vi gör här: [Skapa Kundgrupp](../Kundgrupper)

    1. Köp för 1000kr -> Få fast pris 700kr på varukorgen.
        Gäller mellan 20181224-20181231.
        Kan förbrukas max 2 gånger per kund och order.
        Kan förbrukas totalt 25 gånger i systemet.
        Kampanjkod: 700kronor.
        Gäller för Vipkunder.

`video: https://www.youtube.com/watch?v=K95AaJ-CYh8`

---

    2. Köp Beautiful Floor Lamp -> Få 50kr rabatt på produkten.
        Gäller mellan 20190110-20190210.
        Kan förbrukas max 1 gång per kund och order.
        Kan förbrukas totalt 10 gånger i systemet.
        Gäller för alla kunder.

`video: https://www.youtube.com/watch?v=H03gKPt8sJE`

---

    3. Köp Golvlampor för 500kr -> Få 20% rabatt på Golvlampor i varukorgen.
        Gäller mellan 20190329-20190331.
        Kan förbrukas max 1 gång per kund och order.
        Kan förbrukas totalt 100 gånger i systemet.
        Gäller för Vipkunder.

`video: https://www.youtube.com/watch?v=T2g3wnotcxk`

---

    4. Köp 3st Beautiful Floor Lamp -> Få en gratis.
        Gäller mellan 20190606-20190625.
        Kan förbrukas max 1 gång per kund och order.
        Kan förbrukas totalt 25 gånger i systemet.
        Gäller för alla kunder.

`video: https://www.youtube.com/watch?v=c9QXWppz6-w`

---
